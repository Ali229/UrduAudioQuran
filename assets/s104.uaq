شروع الله کے نام سے جو بڑا مہربان نہایت رحم والا ہے
ہر طعن آمیز اشارتیں کرنے والے چغل خور کی خرابی ہے (﻿۱﻿) جو مال جمع کرتا اور اس کو گن گن کر رکھتا ہے (﻿۲﻿) (اور) خیال کرتا ہے کہ اس کا مال اس کی ہمیشہ کی زندگی کا موجب ہو گا (﻿۳﻿) ہر گز نہیں وہ ضرور حطمہ میں ڈالا جائے گا (﻿۴﻿) اور تم کیا سمجھے حطمہ کیا ہے؟ (﻿۵﻿) وہ خدا کی بھڑکائی ہوئی آگ ہے (﻿۶﻿) جو دلوں پر جا لپٹے گی (﻿۷﻿) (اور) وہ اس میں بند کر دیئے جائیں گے (﻿۸﻿) (یعنی آگ کے) لمبے لمبے ستونوں میں (﻿۹﻿)